---
title:  "Bilgisayarın Açılmama Sorunu"
subtitle: "Şartel attı galiba"
author: "Burak"
avatar: "img/authors/wferr.png"
image: "img/b.jpg"
date:   2016-03-16 17:12:05
---

Merhaba Arkadaşlar,

Bu yazımı daha birkaç gün önce başıma gelmesinden dolayı yazıyorum. Aslında basit bir çözümü olmasına rağmen bilmeyen arkadaşlar için hayli korkutucu bir durum olabiliyor.

Bilgisayarımı daima açık ya da uyku modunda bırakanlardanım. Geçen akşam da yine bilgisayarım uyku modundayken elektrikler birkaç kez gidip geldi. Birkaç saat sonra bilgisayarımı açmak istediğimde kapandığını farkettim. Güç düğmesine bastım fakat değişen bir şey  olmadı. O sırada elektrikler olmadığından şarjının bitip kapandığını bu nedenle bilgisayarımın açılmadığını düşündüm. Yaklaşık 1 saat sonra elektrikler geldiğinde ise tekrar güç düğmesine basarak bilgisayarı açmayı denedim. Fakat yine değişen herhangi bir şey yoktu. Ne bir ışık yanıyordu ne de fan sesi geliyordu. İşte bu durumda çoğu insan panikliyor. Acaba anakart mı yandı, yoksa ekran kartına mı bir şey oldu ? Neden açılmıyor ki ? Hele bir de bilgisayarınızın garantisi devam ediyorsa bilgisayarı açarsanız garanti devre dışı kalacağından (Çoğu markada uygulanıyor) riske girmek istemeyip servise göndermeyi düşünebilirsiniz. Bu durumda da belki birkaç gün bilgisayarınızı kullanamayabilirsiniz. Bazı insanlar için bu bir  problem teşkil etmese de bizim gibi işini bilgisayar  üzerinden yürüten insanlar için sıkıntılar yaratmaktadır.

Peki, bu durumda biz ne yapabiliriz ?

Öncelikle bilgisayarınıza bağlı ne kadar usb aygıt varsa çıkartın. (Yazıcı,fare,taşınabilir disk vb.)

Daha sonra bilgisayarınızın şarj adaptörünü hem bilgisayardan hem de fişten çıkartın.

Bir sonraki aşama da bilgisayarınızın elektrik bağlantısını kestikten sonra bataryayı yani pili çıkartın. Bilgisayarınızın altında pili çıkartmak için bir düğme benzeri parmağınızla sağa veya sola ittirebileceğiniz bir düzenek göreceksiniz bunu kullanarak pili çıkartın.


Şimdi bilgisayarınızın power(Açma-Kapama) düğmesine 10-15 saniye kadar basın. Bu sayede  bilgisayarınızdaki elektrik yüklerini boşaltırsınız.

10 dakika kadar hiçbir şey yapmadan bekleyin ve ardından bilgisayarınızın pilini takmadan şarj adaptörünüzü takarak bilgisayarın güç düğmesine basın. (Bu problemi yaşayanların %90 ‘ı ani elektrik yüklenmelerinden kaynaklı bir sorun yaşadığından probleminiz bu şekilde düzelecektir. )
Eğer bilgisayarınız açıldıysa kapatın ve bilgisayarınızın pilini takın.
Şarj adaptörünü tekrar takın ve 10 dakika kadar şarj olmasını bekleyin.
Şimdi adaptörü çıkararak tekrar  bilgisayarınızı açmayı deneyin
 

Eğer bu aşamalardan sonra bilgisayarınız açılıyorsa ani elektrik yüklerinden kaynaklı geçici bir  problem oluşmuştur, eğer pil takıldığında açılmıyor fakat pilsiz çalışıyorsa piliniz bozulmuş demektir.
