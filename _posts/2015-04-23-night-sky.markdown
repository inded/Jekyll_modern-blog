---
title:  "3D Yazıcılar"
subtitle: "Geleceğin teknolojileri"
author: "Burak"
avatar: "img/authors/wferr.png"
image: "img/d.jpg"
date:   2016-02-05 21:18:17
---
 
Son zamanlarda herkesin dilinde olan 3d yazıcılar birçok insan gibi beni de heyecanlandırıyor.  Bugüne kadar yaptıkları, bundan sonra yapacaklarıyla 3d yazıcıların bugünü ve geleceğimizi şekillendireceğinden şüphemiz yok.  Peki bu kadar sık duymaya başladığımız bu 3d yazıcılar nedir, ne işe yarar ? Biraz bunlardan bahsedelim.

### 3D Yazıcı Teknolojisi Nedir ?

https://www.youtube.com/watch?v=Llgko_GpXbI

3D Yazıcı teknolojisi, bilgisayar ortamında tasarladığınız 3 boyutlu objeleri somut hale dönüştürebileceğiniz araçlardır. .stl uzantılı dosya olarak kaydedilen 3 boyutlu tasarımlar, 3d yazıcıya gönderilerek katman katman gerçeğe dönüştürülür. Kısacası 3d yazıcı teknoloji ile artık aklınızda ne varsa ellerinizle de dokunabileceksiniz.

3d yazıcı teknolojisi aslında yeni bir teknoloji değil ilk olarak 1984 yılında bir uygulaması yapıldı ancak geçtiğimiz 20 yılda bu yöntem çok fazla ilgi görmedi. 2006 da başlayan Reprap  projesi(açık kaynak donanım harekatı) ile çok daha geniş kitlelere ulaştı. Bu proje sayesinde bir çok sıradan kullanıcı ve kendin yap kültürüne sahip kişiler bir 3d yazıcıya sahip oldu. Hatta projenin başlangıcından 3 yıl sonra bir çok şirket açık kaynak 3d yazıcı üretmek ve satmak için Reprap projesinin getirdiklerinden faydalanarak teknolojiyi çok daha geniş bir kullanıcı kitlesine yaymayı başarmıştır.

### Nasıl Çalışır ?

3d modelleme yapabilen tasarım programları kullanılarak stl uzantılı dosyalar elde edilir. Daha sonra 3d baskı işlemine geçilir. Burada obje katmanlar halinde üst üste serilerek oluşturulur. Son aşama olarakta 3D printer ile gerçekleştirilen objeler geleneksel teknolojiler ile karşılaştırıldığında boyutsal açıdan daha hatalı olabileceğinden dolayı kritik objelerde yüzey temizleme, iyileştirme ve son ölçüye getirme işlemi uygulanır.

Peki normal yazıcılarda kullanılan mürekkep yerine ne koyacağız ?

Bu sorunun cevabı aslında makinenin hangi 3d teknolojisini kullandığına göre değişiyor. Örneğin; FDM teknolojisini kullanan 3d yazıcılarda PLA ve ABS plastikleri yaygın olarak kullanılıyor. Fakat daha profesyonel makinalarda altın, platinyum,titanyum, seramik tozu, metal tozu, metal görünümlü-akrilik plastikler ve mumsu maddeler ile daha birçok farklı hammadde kullanılabiliyor.

### Neler Yapılır ?

https://www.youtube.com/watch?v=dcX41EQ1JTo

Yukarıdaki videoda da görüldüğü üzere 3d yazıcı teknolojisi sayesinde birçok harika şey yapılabiliyor.  Özellikle sağlık sektöründe düşük maliyetlerle çeşitli uzuvların üretilmesi çok önemli bir gelişme. Tabi gün geçtikçe hayatımıza daha çok giren robotların üretilmesinde de rol oynayacağa benziyor. Kim bilir, belki de bundan 10 yıl sonra hepimiz evlerimizde kendimiz için 3d yazıcılarda robot üretiriz.


3d yazıcılar elbette bunlarla yetinmiyor. Çin’li bir şirket endüstriyel atıklarla 1  günde sadece 12.000 tl maliyetle 200 metrekare bir ev yaptı. Üstelik bu sadece başlangıç. WikiHouse ise isteyen herkesin kendilerine bir ev yapabilmesi için açık kaynak ev projesini paylaştı. Site üzerinden bir evin modelini indirip bunu 3d makinenizde basabilirsiniz. Elbette her 3d yazıcı ile bu mümkün değil 😀 ) fakat 3d yazıcıların hem ekolojik olması hem de 1 gün gibi çok kısa sürede ve çok düşük maliyetlere ev üretebilmesi nedeniyle ilerleyen yıllarda inşaat sektöründe büyük değişimler gözlemlenebilir.

3d yazıcılarla üretilebilecek diğer bir şey ise kişisel eşyalar. Kendiniz için küçük maketler ya da sevgiliniz için bir hediye üretebilirsiniz. Hem hobi olarak hem de aklınıza gelen hemen her şeyi oluşturabilmeniz oldukça keyifli olacaktır. Bu saydıklarımız dışında 3d yazıcılarla elbette birçok şey üretilebiliyor. Aslında bu birazda bizlerin yaratıcılığına kalıyor. Şimdiye kadar elbise, çalınabilir keman, göğüs kafesi, süper spor otomobil, insansız hava aracı, çikolata, kek, uçak ve jet motoru, teleskop, jeneratör ve telefon gibi birçok farklı ürün üretildi. Bakalım bundan sonra neler olacak.
