---
title:  "En iyi Visual Studio Eklentileri"
subtitle: "Geliştiricinin yardımcıları"
author: "Burak"
avatar: "img/authors/wferr.png"
image: "img/e.jpg"
date:   2016-01-14 12:12:12
---
Kod yazarken en önemli şeylerden biriside idelerdir. Kod bilgisinin yanında kullandığınız editörün kullanışlı olması gerekir. Bu nedenle ülkemizde geliştiricilerin oldukça sık tercih ettiği Visual Studio ‘yu nasıl daha kullanışlı hale getirebileceğinizden bahsedeceğim.

Sırasız bir şekilde işinize yarayacağını düşündüğüm Visual Studio eklentileri;

### Productivity Power Tools 2015

Hatalarınızla ilgili açıklamalar, otomatik olarak parantez kapatma, dosyalarımızın hangi projede olduğunu karıştırmamanız için sayfaların farklı renkte açma, kodlarınızın karmaşasını önleme gibi daha birçok temel özelliği bir arada barındıran bir tool.

### Snippet Designer

Bu eklenti, yazmak istediğiniz kod bloğunuzu otomatik olarak doldurmayı sağlıyor. Örneğin bir if bloğu yazacaksanız if yazıp Tab tuşuna bastıktan sonra if bloğu otomatik olarak oluşuyor. Aslında visual studio içerisinde temel snippetlar mevcut fakat bu eklenti sayesinde istediğiniz snippetları düzenleyebilir ya da kendiniz yeni snippetlar oluşturabilirsiniz.

### Web Essential

Web essential birçok konuda visual studio ‘yu desteklemektedir. Css,Typescript, Html, Javascript,zen coding, modernizr gibi editör helperları bu desteklerden bazıları. Birden çok resmi birleştirebiliyor olması Ayrıca less, sass, json kodlarını yazarak otomatik olarak site içindeki css dosyanıza import ediyor olması da diğer katma değerleri. Hakkında tek başına bile bir makale yazılabilecek olan bu eklenti bana göre visual studio’nun en güçlü eklentilerinin başında geliyor.

### Resharper

Eklentiyi kullanan herkesin ortak fikri sanırım “Çok güzel, çok kullanışlı ama çok ağır bir eklenti”. Eğer sisteminize güvenmiyorsanız  kurmayın derim. Kasma sorunları yaşatabilir. Fakat olurda kurarsanız diye artılarından bahsedelim biraz. Kod yazmanıza yardımcı birçok toolbara sahip. Öncelikle sevmediğim şeylerden birisi reference eklemelerdir. Bu arkadaş reference olarak eklemediğiniz sistem dll dosyalarını bulup reference eklemenizi sağlıyor. Bunun dışında kendi kısayolları var. Bu kısayollar ile birçok iş yapabiliyorsunuz. Hatta biraz ileri gidersek ReSharper kullanıyorken aynı zamanda fare kullanıyorsanız eklentinin tam olarak hakkını veremediğinizi bile söyleyebilirim. Ayrıca çok fazla framework desteklemesi de iyi yönlerinden. Çeşitli hata verebilecek kodları tespit edip size bildirmesi falan şahane.

Sonuç olarak adeta kod yazarken eliniz, kolunuz konumuna gelen, asistanınız gibi davranan bir  eklenti. Ülkemizde hala Resharper mı ? O ne ola ki ? gibi bir  tavırla karşılaşsakta dünyada iş görüşmelerinde .net geliştiricilere eklentiyi kullanıp kullanmadıkları sorulan bu eklenti kendini çoktan kanıtlamıştır. Kasma sorunu yaşatmayacak bir sisteminiz varsa ve ücreti sizin için sorun olmayacaksa şiddetle tavsiye  ettiğim eklentidir.

Ücretli miydi ? diye sorduğunuzu duyar gibi oldum 😀  Evet, ücretli. Buradan bilgi alabilirsiniz.

### PHP Tools for Visual Studio

Php ile genellikle notepad++ ya da dreamweaver gibi ideler kullanılıyor. Bu idelere alışamamış ya da daha güçlü bir ide ile kod yazmak isteyenler için ideal bir eklenti PHP Tools. Eklenti kurulumu oldukça basit zaten. Eklentiyi kurduktan sonra templates kısmına php ekleniyor. Ayrıca herhangi bir ayar yapmadan kullanabiliyorsunuz. Bu eklenti de ReSharper gibi ücretli bir eklenti. Ücretleri hakkında buradan bilgi alabilirsiniz.

Aklıma gelen ve öne çıkan eklentilerden bahsetmeye çalıştım. Daha fazlası için Bu adresten işinize yarayacak eklentileri bulup, yükleyebilirsiniz. Yukarıda da belirttiğim üzere sisteminize göre bazı eklentiler kasma sorunlarına sebep olabilir. Hatta bazen visual studio açılmayabilir. Bu gibi durumlarda visual studio safe olarak açıp eklentileri kaldırabilirsiniz.
