---
title:  "İyi niyetli “HACKER” cihan nalbant ve yalanları !"
subtitle: "Hacker'ın iyisi?"
author: "Burak"
avatar: "img/authors/wferr.png"
image: "img/a.jpg"
date:   2016-05-10 14:10:12
---

Bugünlerde fazlaca görmüş olmaktan sıkıldığım ve artık insanları göz göre göre kandırmanın bu kadar kolay olmaması gerektiğini düşündüğüm için böyle bir yazı yazma gereksinimi hissediyorum.

Sanıyorum birkaç gün önce "Kim milyoner olmak ister?" yarışmasına katılımıyla yalanlarını tüm ülkeye yayan bu arkadaştan bahsedersek; ilk olarak Twitter'da açık bulduğunu ve bu açığı detaylı şekilde Twitter'a rapor etmesi nedeniyle Twitter yönetiminden San Francisco'da düzenlenen Twitter Flight etkinliğine davet edildiğini iddia etmesiyle tanıdık. Bu konuyla ilgili yazısına buradan ve Bahçeşehir Üniversite'sinin sayfasında yer alan habere buradan ulaşabilirsiniz.

Şimdi, nedir bu Twitter Flight ? Burada bahsedilen San Francisco Flight organizasyonu, mobil geliştiricelere yönelik bir organizasyon ve konferansta daha çok mobil uygulamaların nasıl iyileştirilebileceği hakkında konuşulmuştu. Cihan, kendi sitesinde yayınladığı yazıda Twitter'dan gelen mail için çok sevindiğinden ve davet aldığından bahsediyor ve hemen altına gelen maili ve biletini paylaşıyor. İyi de arkadaşım Twitter Flight zaten 140$ ücreti olan ve bu ücreti veren herkesin katılabileceği bir  etkinlik. Bilete zaten hiçbir şey diyemiyorum 😀 Özel davetlisiniz ama Eventbrite 'ın yine bilet alan herkese gönderilen online biletini paylaşıyorsun. Hadi Cihan haklı ve ülkenin gururu bir Hacker, hem de iyi niyetlilerinden 😀 Peki nerede Twitter Flight? Özel davet alınan etkinliğe dair sonrasında hiçbir paylaşımını göremedik. Tabii herkesin konuştuğu şey belli… 2 türk Twitter'dan buldukları açıklar nedeniyle özel davet aldı. Dolayısıyla odak hemen kayıyor ve asıl soru bir anda ortadan kayboluyor. Raporu paylaştınız tamam o kadar da ekmeğini yediniz bu durumun. Peki ne hakkındaydı bu açık? Twitter bu açığı kapattı mı? bunlar konuşulmuyor. Ayrıca, Twitter ya da benzeri siteler bugüne kadar kim bilir kaç kez bir Bug Report ile açıklarını kapattı. Bu durumu çok büyüterek şuradan ulaşabileceğiniz gibi "Twitter'ı çökerten Türkler davet aldı" gibi başlıklara hayret ediyorum doğrusu. En fazla olan şey bir bug tespiti ve bunu raporlamanın karşılığında Twitter ekibinin teşekkür mahiyetinde 140 $ olan organizasyon biletini ücretsiz bu arkadaşlara göndermesi olabilir.

Twitter davet olayını bir kenara bırakacak olursak. Gelelim, Cihan'ın sayfasında yer alan ve Kim milyoner olmak ister? yarışmasında da dile getirdiği, Selçuk Yöntem ve seyircilerin içlerinden "helal olsun be" dediği bir başka olaya.Buradan sayfasındaki yazıya ve en altta yer alan videodan Kim miyoner olmak ister? diyaloglarına ulaşabilirsiniz. Blog sayfasındaki yazıdan devam edelim. Yazıyı okumayanlar için özetle diyor ki; Bir bankada açık buldum ve bunu rapor ettim 3 ay sonra çift kişilik sinema bileti gönderdiler bende bileti gönderdikleri firmayı hackleyerek 100 kişilik sinema  biletini bankaya gönderdim.Fakat o sırada dikkatler yine olayda olduğundan asıl soru akıllardan çıkıyor? Kanıt nerede? Tabii alt kısımda da bir fotoğraf var ama okunmasın diye çaba sarf edilmiş sanki. Her neyse yakınlaştırarak okuyoruz ki bankanın müşteri hizmetleri telefon görüşmesine istinaden 2 tane tek kişilik bilet göndermiş olduğunu anlıyoruz. Peki bu bir kampanya ya da herhangi bir müşteriye özel uygulama olamaz mı? Cihan, yine banka adını sansürleyerek aralarında geçen diyaloğun tamamını paylaşsaydı daha inandırıcı olmaz mıydı? Yani herhalde Cihan dışında herkes böyle bir olay olduğunda bankanın müşteri hizmetleri tarafından gönderilen 2 kişilik sinema bileti mailini değil de buna cevap olarak gönderilen buyurun siz gidin içerikli o 100 kişilik sinema bileti mailini gönderirdi. Yani elimizde yine Cihan'ın anlatımlarından başka bir şey  yok.

Bir başka dikkat  çeken nokta ise Bahçeşehir Üniversitesi. Gerek blog sayfasında gerek Twitter, Youtube gibi sosyal mecralarda neredeyse iki cümlesinden birisini kurma sebebi BAU ve yetenek bazlı üniversiteye kabul eden bir program olan ApplyBau. Twitter Flight davetindeki içeriğe bakıyoruz ApplyBau reklamı ve rektör danışmanının attığı tweet ile üniversitenin reklamı karşımıza çıkıyor. Twitter'dan davet alıyorsun kardeşim sen ne ara bunlara bu kadarcık kısa yazıda değinebiliyorsun?

Yine bunun dışındaki yazılarına bakacak olursak Cihan, kendi anlattığı kadarıyla Twitter da açıklar bulan, Cinemaximum'u sırf bankaya artistlik olsun diye hackleyebilen ve de neredeyse her bankada açık bulup bunları raporlayan bir arkadaşımız. Peki madem işinde bu kadar  yetenekli bir insansın. Neden her iki cümlenden birisi Bahçeşehir üniversitesi ve bu yetenek programı? Kendinizi Cihan'ın yerine koyun siz bu kadar yeteneklisiniz ne yapardınız? Bahçeşehir Üniversitesinin PR  çalışmalarını yürüten paylaşımlarda mı bulunurdunuz yoksa uzman olduğunuz siber güvenlikle ilgili paylaşımlarda mı? Alt tarafta yer alan fotoğrafta da görebileceğiniz gibi son yazılarında 8 kez Bahçeşehir Üniversitesi ve programları hakkında konuşurken siber güvenlikle alakalı tek detay kimlik bilgileri çalınması olayı. Bu yazı da zaten bir haber niteliğinde yani siz siber güvenlikle hiç alakası olmayan bir insan olun kanalları gezerken gördüğünüz bir haberle böyle bir yazı yazabilirsiniz. Bir başka yazı da (buradan ulaşabilirsiniz) Yapı kredi cihazlarında açık olduğundan ama Yapı Kredi bankasının kendisine geri dönüş yapmadığından,  ama aynı açığı BAU'da keşfettiğinde kendisine ödül olarak yetenek programına dahil ettiklerinden bahsediyor. Yani yine apaçık bir reklam çalışması. Ayrıca Yapı Kredi 'ye bu açığı Twitter üzerinden bildirmeye kalkmasına mı yoksa bulduğu sözde açığı Yapı Kredi müşteri hizmetlerine tweetlemesine mi daha çok yanalım karar veremedim? Tabi bir de yine içerikte yer verdiği kendisini tehdit eden birisinin araması var. Twitter üzerinden yazıyı görmüş hemen arkadaşı arayarak tehdit etmiş. Peki sormak istiyorum Bay Hacker'a. Sizi arayan kişi telefonunuzu nereden buldu? Yoksa bir açık mı keşfetmiş 😀


Bir diğer konu da Cihan'ın Tedx İstanbul'a konuşmacı olarak katılması. Açık söyleyelim bunu beklemiyordum. TED, sanıyorum bilen herkesin güvendiği kaliteli bir organizasyon ve konuşmacıları da her daim yüksek bilgi birikimli insanlardan oluşur sanıyordum. Nasıl oluyor da böyle birisi Tedx' e konuşmacı oluyor diye düşünürken bir bakıyoruz ki onun da arkasından kim çıkıyor? Tabii ki BAHÇEŞEHİR ÜNİVERSİTESİ. Buradan ulaşabileceğiniz Ted organizasyonunda gördüğünüz gibi ana sponsor Bau ve tabii ki organizasyonun yapıldığı yer yine Bau. Cihan'ın konuşmada bahsettiği konu ne? Eğitim sistemi ve yanlışları. Sizce de burada yine bir ApplyBau reklamı yok mu?

https://www.youtube.com/watch?v=1Zz9cuJok-A

Neyse, tekrar Cihan ve kod bilgisine dönelim 😀 Hakkıını yemişiz arkadaşın Youtube üzerinde 2 tane paylaşımı var birisi (buradan) bu. Zeka testinde ücretli olan ayrıntılı raporu ücretsiz olarak görelim biz diyor ama videonun sonunda hiçbir şey yok ? İnsanlarda Kali'nin konsolunda bir iki yazı yazınca arkadaşı Hacker sanıyor tabii.Ama sonuç olarak ayrıntılı sonucu göstermeden videoyu bitiriyor.

https://www.youtube.com/watch?v=SGrV34aACLA

Bir diğeri Çiçeksepeti'nin başka müşterilerin siparişini görmek üzerine olan sözde bug. Bilenler bilir geçen yıl Çiçeksepeti'nde yazılım uzmanı olarak çalışıyordum. Açıkçası şu videoyu izledikten sonra neresinden tutsam elimde kalıyor. Öncelikle Çiçeksepeti'nde sipariş detayı görüntülemenizin 2 yolu vardır. İlk yol üye girişi yaparsınız ve menüden sipariş takip kısmına girerek siparişlerinize ulaşırsınız. Bir diğeri de  üye girişi yapmadan görmenizi sağlar. Fakat bu durumda sipariş bilgilerinizin yanında mail bilgilerinizi de girmeniz gerekmektedir. Cihan, visual studio'da bir c# uygulaması açmış. Ve sonuç olarak bir link alıp bunu tarayıcıya kopyaladığında sipariş geliyor. Tamam iyi de siparişin  senin olmadığını nerden bilelim? Neden sadece 1 örnek var? ya da ben önceden aldığım linki konsol ekranında yazdıramaz mıyım? Bu beni hacker mi yapar? Arkada C# uygulaması açık. Neden kodlara hiç değinmiyor ? Zaten 2 tane bug ile ilgili video var. Onlarda da koda dair gram açıklama yok. Hadi açıklamayı geçtim kodun yarısını bile göremiyoruz.

https://www.youtube.com/watch?v=atAU-JOvhx8

Şimdi tekrar düşünelim. Sizce Cihan Nalbant gerçekten de yetenekli bir Hacker  mı yoksa iyi bir hikaye anlatıcısı mı? Hatta bundan da önemlisi gerçekten bahsettiği gibi "iyi niyetli" birisi mi ?

Bonus:
